# Hoşgeldin.

**TalentGrid**, yazılımcıları yetenekleri ve kriterlerine göre, doğru şirket ve pozisyonlarla eşleştiren bir platformdur.

**Askıda Kod**; teknik desteğe ihtiyaç duyan kar amacı gütmeyen kurumlar ile gönüllü destek olmak isteyen teknik yetenekleri bir araya getirmeyi hedefleyen TalentGrid'in sosyal sorumluluk projesidir.

Askıda Kod projesi; çocuk hakları, kadın hakları, hayvan hakları, eğitimde eşitlik ve doğa koruma alanlarında hizmet veren kurumların maddi limitler nedeniyle hayata geçiremedikleri projeleri, gönüllü yazılımcıların, proje yöneticilerinin ve analistlerin desteğiyle hayata geçirmeyi hedefler.

## Deklerasyon

- Askıda Kod'a dahil olan projelerin ana kuralları bu deklerasyon ile belirlenmektedir.
- Askıdaki projeler arasında ihtiyaç durumlarına göre open source olarak belirlediğimiz projeler, GitHub üzerinde katkı sağlamak isteyen herkese açıktır.

## TalentGrid Yazılımcı Topluluğuna Katılım

Yazılımcılar TalentGrid’e üye olarak hem sahip oldukları yetenekleri hem de ilgilenebileceği pozisyonlar ile ilgili kriterlerini girebildikleri kapalı bir profil oluşturabilir.

[Kayıt ol!](https://app.talentgrid.io/register?source=askidakod)

Aşağıdaki kanallar üzerinden TalentGrid'e ulaşabilirsiniz;

- [E-Posta](mailto:hello@talentgrid.io)
- [Twitter](https://twitter.com/TalentGrid_io)
- [LinkedIn](https://www.linkedin.com/company/talentgrid-io)

## Askıda Kod Projesine Destek Ol

Gönüllü yazılımcı, proje yöneticisi veya analist başvurusu yaparak yardıma ihtiyacı olan kurumların dijital ortamdaki vitrinini oluşturarak daha fazla insana ulaşmalarına yardım edebilirsiniz.

[https://talentgrid.io/askidan-proje-al/](https://talentgrid.io/askidan-proje-al/)

## Görevler ve Sorumluluklar

- Proje Yöneticisi/ İş Analisti

Proje Yöneticisi / İş Analisti, projenin başlangıcı ve yürütülmesinden sorumlu yöneticidir. Proje yöneticisi ihtiyacı anlayıp, gerekli aksiyonları belirleyerek ekip içerisindeki planlamaları yapar, proje kaynaklarını ve ekibin yönetilmesini sağlar.

- Tech Lead

Yazılım takım liderinin ana görevi, projelerin tasarlanması sürecinde kullanılan teknolojiyi, araçları ve kodları denetlemektir. Aynı zamanda yazılımcılardan oluşan ekibi yönlendirmek ile yükümlüdür.

- Yazılımcılar

Yazılım ekibi; bağlı olarak çalıştığı projenin ihtiyaçlarına göre araştırma ve geliştirme yapan, yazılım programlarını tasarlayan ekiptir. Askıda kod projelerine open source olarak katkı sağlayan tüm yazılımcılar bu gruba dahil edilir.

## Davranış Kuralları

- Tüm kimliklere sahip yazılımcıları memnuniyetle karşılıyor ve destekliyoruz.
  Proje grupları içerisinde herhangi bir cinsel yönelim, cinsiyet kimliği ve ifadesi, ırk, etnik köken, kültür, ulusal köken, sosyal ve ekonomik sınıf, eğitim düzeyi, renk, göçmenlik durumu, cinsiyet, yaş, boyut, aile durumu, siyasal inanç, din, zihinsel veya fiziksel yetenek ayrım yapılmamalıdır.
- Hepimiz her zaman aynı anda aynı fikirde olamayacağımızı kabul ediyor, ancak anlaşmazlığın saygısız bir davranış için mazeret olabileceğini reddediyoruz.
  İnsanların kendilerini rahatsız veya tehdit altında hissettikleri bir ortam, üretken veya yaratıcı bir ortam değildir.
- Başkalarına karşı nazik olunmalı ve hakaret edilmemeli veya edilmesine izin verilmemeli.
  Taciz ve dışlayıcı davranışlar asla kabul edilemez.

Topluluk içerisinde yasak olan davranışlar aşağıdaki gibidir ancak sadece bunlarla sınırlı değildir

- Tehdit
- Agresif davranışlar
- Ayrımcı ya da dışlayıcı her türlü şaka ya da dil kullanımı
- Müstehcen ya da şiddet içeren her türlü sözel, metinsel yada görselin paylaşımı
- Kişisel hakaret, ırkçılık ya da cinsiyetçilik
- Kanunen belirlenmiş suçlar
- Anayasa, iş sözleşmesi, aydınlatma yahut rıza onay metni ve benzeri anlaşmalar ile hukuken kısıtlanan davranışları gerçekleştirmek.
- Yukarıdaki davranışların herhangi birini savunmak ya da kabul etmek
- Fikir ayrılıkları ve anlaşmazlıklar çoğu zaman kaçınılmazdır, bu noktada önemli olan bu anlaşmazlıkları yapıcı bir iletişim diliyle çözmektir.
- Farklı insanlar, farklı konular hakkında farklı bakış açılarına sahiptir ve bu sorunları çözmek veya yeni fikirler üretmek için oldukça değerlidir. Birinin sahip olduğu bir bakış açısını anlayamamak, yanlış olduğu anlamına gelmez. Hepimizin hata yapabileceğini ve birbirimizi suçlamanın bizi hiçbir yere götürmediğini unutmayın.

---

Askıda Kod projesine destek verecek olan herkes bu belge ile belirtilen tüm davranış ve işleyiş kurallarını kabul etmiş sayılır. Davranış veya işleyiş kurallarını kabul etmeyen, kuralların icrasında zorluk çıkaran veya bunlara uymayan kişilerin Askıda Kod projesi ile tüm ilişiği kesilir.